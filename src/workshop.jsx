Wstąpiłeś na krzyż, Jezu, który zstąpiłeś z niebios. Przyszedłeś bowiem na
śmierć, śycie nieśmiertelne, do będących w ciemnościach Światłość prawdziwa, do
upadłych zmartwychwstanie wszystkich, nasze oświecenie i Zbawco nasz, chwała
Tobie.

Sławimy Chrystusa powstałego z martwych, duszę bowiem i ciało
przyjąwszy, cierpienia od niej odciął, gdy bowiem przeczystą duszą swoją zstąpił
do otchłani, wtedy zniewolił otchłań. W grobie zaś zniszczenia nie doznało święte 
ciało Zbawiciela dusz naszych.

W psalmach i pieśniach sławimy, Chryste, Twoje powstanie z martwych,
przez które uwolniłeś nas od cierpień otchłani i jako Bóg zesłałeś życie wieczne i
wielkie miłosierdzie.

O niedościgniony Władco wszystkich, Stwórco niebios i ziemi, który
cierpiąc na krzyżu mnie wytoczyłeś niecierpiętliwość. Pogrzeb zaś przyjąwszy i
zmartwychwstawszy w chwale, wskrzesiłeś Adama wszechmocną ręką. Chwała
Twemu zmartwychwstaniu trzeciego dnia, przez które dałeś nam życie wieczne i
oczyszczenie grzechów jako jedyny Łaskawy.

Oblubienico dziewicza, któraś Boga w
niewypowiedziany sposób poczęła w ciele, Matko Boga Najwyższego, przyjmij
modlitwy sług Twoich, Najczystsza, wszystkim dając oczyszczenie grzechów.
Teraz przyjmując nasze modlitwy módl się o zbawienie nas wszystkich.
