
Męczennicy ciemności bezbożnictwa rozpędzili, pokazawszy wszystkim
ludziom światłość poznania Boga.

Naukami prawosławnymi, Bożymi zorzami oświeciliście Kościół Pański,
mądrzy pasterze.

Skruszyliście sieci biesów, zamieszkawszy w nieprzebytych pustyniach,
ojcowie czcigodni.


Zbawco, nie zawstydź mnie, czyniącego dzieła wstydliwe, gdy przyjdziesz
sądzić świat cały.

Chwała Tobie, Chryste Boże, Apostołów chwało, męczenników radości,
którzy głosili Trójcę jednoistotną.

Święci męczennicy, mężnie walczący i ukoronowani, módlcie się do Pana,
aby zmiłował się nad naszymi duszami.

Poznana zostałaś jako Matka, Bogurodzico, i w
nadprzyrodzony sposób pozostałaś Dziewicą, co przewyższa słowa i zrozumienie,
cudu zrodzenia Twego język nie może wypowiedzieć, słowa są bezsilne, Czysta,
nieosiągalny jest bowiem obraz zrodzenia, gdy bowiem zechce Bóg, zwyciężony
jest porządek natury, przeto Ciebie wszyscy znając jako Matkę Bożą, prosimy
Ciebie gorliwie: Módl się o zbawienie dusz naszych.

Także: Pogodna Światłości. Prokimenon dnia.

Nie troszcząc się o wszystko, co ziemskie, święci męczennicy, i na Sądzie
Chrystusa mężnie głosiliście, odpłatę za męki od Niego przyjęliście, lecz jako
mający odwagę, módlcie się do Niego jako Boga wszechmocnego, aby zbawił
dusze nasze, przybiegających do was, błagamy.

Chwalebni męczennicy, owieczki duchowe, ofiary całopalne, ofiary
przyjemne Bogu, was ziemia nie ukryła, lecz niebo przyjęło, staliście się
współuczestnikami aniołów, z nimi módlcie się, prosimy was, do łaskawcy i Boga
naszego, aby pokój dał światu i zbawił dusze nasze.

Na obraz Twój i podobieństwo stworzyłeś najpierw człowieka i w
raju umieściłeś, aby rządził Twoim stworzeniem, ale z zawiści diabła oszukany
został, skosztował jadu, stał się przestępcą Twoich przykazań, przeto wróciłeś do
ziemi życie jego, skąd je i wziąłeś, osądziwszy go, Panie, i wyproś pokój.

Daj odpoczynek, Zbawco nasz, Dawco życia, braciom naszym,
których zabrałeś z czasu, wołających: Panie, chwała Tobie.

Ty, która jedyna Nieogarnionego przyjęłaś i zrodziłaś
wcielonego Boga Słowo, módl się o zbawienie dusz naszych. 